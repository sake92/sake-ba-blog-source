---
title: Scala
publish_date: 2018-04-23 00:00
---

# Scala

Scala je programski jezik visokog nivoa.  
Ime je dobila iz opisnog izraza "SCAlable LAnguage". Ubrzo ćemo vidjeti i zašto! :D

Objedinjuje koncepte iz **objektno orijentisanog programiranja** (OOP) i 
    **funkcionalnog programiranja** (FP).  
Pošto na raspolaganju imamo cijelu lepezu mogućnosti, 
    treba znati pametno odabrati pravi skup "alata" za dati problem koji rješavamo.

Primarna platforma na kojoj se izvršava je **Java Virtuelna Mašina** (JVM), 
    pa se mogu koristiti svi library iz Jave.

Scala ima **statičke tipove**, kao npr. C# ili Java, 
    ali ima podršku čak i za dinamičke (Javascript, Ruby) i strukturalne tipove (kao Typescript)!
Ovako je npr. podržana interoperabilnost sa Javascriptom, pogledajte ScalaJS projekat.

Ima vrlo **fleksibilnu i lijepu sintaksu**, pa je pogodna i za pisanje **DSL**-ova (Domain-Specific Language).

Postoje brojni library i frameworci za **konkurentno i distribuirano programiranje**.  
Neki od tih su `Future` (u standardnoj library), Akka `Actor`s, Apache Spark, Kafka i dr.


