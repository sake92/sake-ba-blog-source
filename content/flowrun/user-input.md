---
title: Unos podataka
publish_date: 2022-04-24 00:00
layout: flowrun
---


# Unos podataka

U prethodnim primjerima koristili smo vrijednosti koje su ufiksane u program.  
Npr. vrijednost `5` za dužinu stranice kvadrata.  
Bilo bi zgodno kada bi mogli **dati korisniku da unese proizvoljnu vrijednost**.  
Naravno, to je moguće, i za to služi naredba `Input`.




U donjem prozoru uradite sljedeće:
- deklarišite varijablu `ime: String`
- nakon nje dodajte `Input` naredbu
- kliknite na novu `Input` naredbu i unesite `ime`.  
    Ovo znači da kada program dođe do ove linije, pitaće korisnika da unese svoje `ime`.  
    Vrijednost koju korisnik upiše program će spremiti u varijablu `ime`
- ispišite `ime`

<div>
    <div class="flowrun-instance flowrun--editable flowrun-layout-d-o"></div>
</div>

Program sada čeka da unesemo neki tekst.  
Unesite svoje ime i kliknite Enter.

Vidimo da program odgovara ispisom u izlaznom panelu.

## Vježbe
1. Izmijeniti primjer sa kvadratom, omogućiti korisniku da unese dužinu stranice.
1. Napraviti program za unos 2 stranice pravougaonika, zatim ispisati njegov obim.
        














